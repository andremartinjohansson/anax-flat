Kmom10
===============================

###Uppdrag 1: Analys usability

Jag valde att analysera de fyra webbplatser som jag besöker mest. Det gjorde det
lite svårt att analysera hur bra webbplatserna är första gången man besöker dem,
men jag har försökt sätta mig in i hur snabbt man förstår basfunktionerna.

Analys av varje webbplats gjordes genom att jag för varje punkt i Nielsens definition
gick igenom webbplatsen med den i tankarna. Sedan skrev jag ner vad jag kom fram till
och även generella erfarenheter sedan tidigare.

###Uppdrag 3: Webbplats

Det blev till egenföretagaren Bew Gorp som jag designade min webbplats till. Jag
valde det för att det kändes som en bra övning att skapa en Portfolio - som man
vid senare tillfälle kan ha användning av om/när man vill marknadsföra sig själv.
Dock är ju allting påhittat eller kopierat. Istället för att använda "Bew Gorp",
valde jag att använda ett riktigt namn för att göra det verkligare.

Jag valde att göra en helt nya installation av Anax Flat, då min Me-sida kändes
väldigt rörigt och jag tror det hade tagit längre tid att anpassa den än att
börja från början. I tidigare kursmoment har jag klagat på att vi byggde vår
Me-sida i fel ordning - att vi hela tiden fick anpassa den till nya tekniker
istället för att göra dem från början. Här fick jag een chans att testa på att
göra allting i vad jag anser vara rätt ordning. Och personligen tycker jag allting
blev bättre, snyggare och enklare.

Index-sidan innehåller innehåller en sidebar med recensioner från tidigare kunder.
About-sidan beskriver vem egenföretagaren är, vad han gör och vad han gillar när
det gäller design av webbplatser. Det är skrivet på ett sätt som känns verkligt -
det känns onaturligt att skriva vad han vill ha ut av sin egen webbplats på hans
egen webbplats. Men det står vad han själv har fokus på när det gäller design,
vilket är vad jag tolkar som hans krav på sin egna webbplats.

Bloggen har tre enkla blogginlägg med bilder och text. Flash-regionen finns på alla
sidor och har en enkel men välkomnande bild och webbplatsen har en egen enkel,
minimalistisk logo och favicon.

Footern har tre kolumner med relevant innehåll och de tre standardsidor som följer med
Anax Flat. Jag har hittat på och kopierat allt innehåll på webbplatsen så det är
relevant och gynnar egenföretagarens profil. Jag har försökt göra det så bildrikt
som möjligt och gjort det på ett snyggt sätt med cimage och snygga länkar.

Webbplatsen är responsiv ner till 320 px bredd. Jag gjorde ett medvetet val att
bara göra det ner till 320 px då det inte finns många mobila enheter med mindre
bredd än så.

###Uppdrag 4: Tema

Jag började med att skapa ett bastema, som lägger basen för andra tema men har
en väldigt begränsad färgprofil. Fokus här var att göra det lätt att kunna anpassa
och använda detta tema som grund till andra teman. Detta görs med bland annat
variabler för färger. Det innehåller också mycket av koden för grundlayouten -
alltså vertikalt och horisontellt grid, bland annat. Vertikala gridet använder
24 kolumner och det typografiska gridet har ett magiskt nummer på 24 px.

Mitt custom tema, eller default tema som jag kallat det, har skapats med full tanke
på kunden och med bastemat som grund. Alla teman beskrivs under länken "Themes",
så jag tänker inte beskriva det i detalj här. Men jag fick mycket inspiration
av riktiga webbplatser som tillhör web designers och kodare. Jag spenderade några
timmar på att bara titta och analysera andras webbplatser för att se hur de använt
designprinciper och designelement för att framföra innehållet.

Efter min research försökte jag skapa ett hyfsat "laid-back", vänligt men ändå
professionellt tema, vilket jag känner är helt anpassat till kundes önskemål.

###Uppdrag 5: Tema alternativt

Egenföretagaren ville testa på ett tema med lite mer färg och med lite mer mellanrum
mellan regionerna. Då skapades alternative.less, som faktiskt importerar default
temat istället för bara bastemat. Det görs för att det kräver lite mindre kod att
anpassa temat från default.

Temat använder ett helt annat färgschema - triadiskt istället för monokromt och
en annan typografi. Layout är till viss del annorlunda - flash-bilden har fått en
max width på 960 pixlar, istället för att ha 100% bredd. Regionerna har också
en bottom margin på 24 pixlar eller mer.

Under theme/alternative går jag igenom i detalj vad som har ändrats och vilka nya
designprinciper och designelement som används.

###Uppdrag 6: Förklara strukturen kring temat

Upplägget och själva strukturen är i stort sätt detsamma som vi hade till Me-sidan,
men med färre moduler och bättre organisation, då det var lättare att planera
strukturen från början på ny installation. Less filerna för temana och modules.less
ligger i theme-mappen och resten av less koden ligger i moduler.

Det förklaras och beskrivs i detalj under theme/architecture. Där visar jag min
struktur, vilka moduler jag har och vilka less filer jag lagt mycket tid på.

###Allmänt om projektet

Projektet var riktigt bra och roligt, då vi fick använda oss av nästan precis allting
vi lärt oss i kursen för att skapa något nytt. Också trevligt att vi fuck välja
typ av kund själv. Det kändes absolut som ett rimligt projekt för denna kursen.

För mig flöt det på hyfsat bra. Det jag hade svårt med var att hitta bilder och
huvudsakligen att få rätt på det typografiska gridet. Videoserien för det vertikala
gridet var super bra och hjälpte väldigt mycket, men jag tycker fortfarande det är
lite oklart om hur exakt det är meningen att man ska implementera det horisontella
gridet på ett bra sätt. Det blir lätt jobbit när man har body text i olika storlekar,
och när man ska fixa gridet till flera olika teman som använder olika fonter.

Annars kändes det som jag tog helt rätt väg när jag valde att göra webbplatsen
från grunden. Jag kunde göra det vertikala gridet från början och kunde organisera
min less kod på ett bättre sätt.

Allmänt var det lättare än vad jag trodde det skulle vara. Jag visste precis hur jag skulle gå till väga, då det var i princip bara att börja om från kursmoment 1.
Därför tog det faktiskt inte så lång tid att bli klar med projektet. Som sagt, det
som tog mest tid var bilder och typografiska gridet. När det gäller gridet så
valde jag att fokusera på hur det ser ut i mitt default tema - vilket betyder att
det kanske inte är lika perfekt i bastemat eller det alternativa temat. Detta valet
gjorde jag för att jag kände att det tog för lång tid att fixa till gridet så det är
helt perfekt i alla temana. Jag hade alltså inte tid med det. Viktigaste är ju att
det är bra i default temat.

När det gäller bilder så har jag inte riktigt brytt mig om copyright alls, undan
har bara använt bilder som jag hittat. Att göra en bildrik webbplats med bilder som
är relevanta, verkliga OCH inte bryter mot upphovslagen är i stort sätt omöjligt.
Det tog redan tillräckligt lång tid att hitta bilderna, så jag brydde mig inte om
att lägga ännu mer tid på detta.

Överlag ett bra och rimligt projekt för kursen. Kan inte tänka mig något bättre.

###Om kursen

Kursen har i överlag varit bra. Jag har klagat lite på att vi har jobbat baklänges
i kursmomenten, men tycker ändå att den vägen vi har tagit har varit den bästa för
att lära sig. I vissa fall när vi behövt anpassa vår webbplats och kod för nya tekniker så har just den delen varit mycket tidskrävande, vilket bidrar till att kursmomenten känns omfattande. Så om det finns möjlighet att undvika att jobba
"baklänges", men ändå inte göra det för svårt för snabbt, så hade jag rekommenderat att köra på det istället.

I en del av kursmomenten (huvudsakligen kursmomentet med griden), så kändes det som
att information fattades om hur saker och ting kan och bör implementeras i webbplatsen. Nu finns ju videoseries till det vertikala gridet som är mycket bra
men det kan kanske behövas videor på fler kursmoment som föklarar den tekniska
lösningen. Som jag nämnde innan, det är inte helt uppenbart för mig hur det
typografiska gridet skulle implementeras och hanteras på ett bra sätt. Kändes som
att jag fick testa mig fram.

Vill också säga att idén med analyserna har varit mycket bra, men sättet vi har
jobbat med dem på campus har varit väldigt konstigt. Vad jag förstår så var idén
men grupparbetet att vi skulle diskutera, vilket kan vara mycket bra och lärorikt.
Men på campus fick vi på de två sista analyserna (i kursmoment 5 & 6) en timme på
oss att analysera fyra webbplatser. Detta betydde att var och en i gruppen gjorde
vars en analys, och det blev inte alls mycket diskussion. Och det förstör hela poängen ju och det blir svårt att redovisa resultaten från analyserna när man
inte riktigt gjort allt tillsammans. Till den första analysen fick vi mycket mer tid
och då hann vi diskutera en hel del och det kändes helt enkelt mer som ett grupparbete.

Kursmomenten kändes ofta stora och mycket tidskrävande. Mellan kursmaterialet som ibland kunde upplevas
som förvirrande (tänker på materialet till designprinciper och element), teman som skulle göras och beskrivas på ett ordentligt sätt, och analyser som skulle genomföras
och dessutom presenteras både muntligt och skriftligt så blev det väldigt mycket som
skulle göras i varje kursmoment. Jag förstör att vi borde beskriva våra teman, men
just den processen blev snabbt jobbig och väldigt tråkig, då det kändes som den alltid tog upp så mycket tid jag behövde till annat. Man kanske hade kunnat förbättra
dett genom att göra färre, men mer välgjorda teman. Jag tror det hade gjort att
kursmomenten känns mindre tidskrävande, och det hade kanske blivit lite roligare.

Men, i allmänhet har jag lärt mig otroligt mycket i denna kurs som jag kommer
ta med mig resten av livet. Och som en person som tycker om att lära sig nytt,
har detta get mig en trevlig, tillfredsställande känsla. Själva innehållet i
kursen har alltså varit bra, men utförandet har varit mindre bra på många håll.
Jag skulle ge den betyget 6/10 just nu, och rekommendera att vänta på förbättringar
innan man söker kursen.
