Kmom01
===============================

**Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?**

Skulle inte säga att jag är van att jobba i ramverk. Jag har tittat lite på Laravel
då jag planerar att med en kompis bygga en webbplats med det. Sedan är jag även administratör
av en webbplats skapad med Wordpress (om det räknas), där jag har "hackat" temat för att
göra det till mitt egna. Tidigare har jag också gjort enklare webbplatser med Wordpress som inte
längre är aktiva.

Så jag är bekant med hur ramverk fungerar, men är absolut inte van att bygga
webbplatser med dem.

**Det blev en del nya verktyg i labbmiljön, var de nya för dig eller kände du igen dem?**

De är helt nya för mig. Eller ja, jag kände till några av dem sedan tidigare.
GitHub bland annat har jag använt för att se vad andra har skapat, men aldrig
för att dela min egna kod eller mina egna projekt. Composer har jag också sett
i samband med Laravel, men aldrig använt.

**Hur kändes det att jobba med Anax Flat och bygga din me-sida?**

Det kändes lite rörigt i början, många filer och det kändes som man inte riktigt
visste vad de olika filerna va till för. Men antar att det alltid tar lite tid
att lära sig strukturen i ett nytt ramverk. Särskilt konstigt var att jobba med
markdown och inte skriva någon HTML kod alls. Dock använde jag lite HTML till min
byline och någon bild för att kunna visa det på ett sätt jag ville.

Testade även att ändra lite CSS kod men det är ju väldigt rörigt när den är
minifierad. När jag skrev CSS för min byline så fick jag lägga det direkt i
HTML elementet, eftersom kursmomentet inte går igenom hur vi annars ska göra det.

Nu efteråt känner jag att jag har ganska bra koll på ramverket och hur jag kan
producera mitt eget innehåll.

**Har du några förutfattade meningar, eller kanske en etablerad övertygelse, inom design och användbarthet för webben?**

Jag gillar när det inte är överdrivet komplicerat. Det ska vara tydligt och enkelt.
Annars händer det ofta att jag bara klickar bort fliken, om webbplatsen gör det
onödigt svårt för mitt att navigera och hitta det jag söker. Det kan
även gälla små saker som konstiga dropdowns eller långa laddningstider.

När jag själv skapar webbsidor har jag alltid stort fokus på att det ska vara enkelt
att navigera och hitta information samtidigt som designen är snygg och relativt
enkel.

**Det fanns videor som kompletterade artiklarna, hjälpte de dig att förstå materialet bättre?**

Jag hade inget större behov av ett alternativ till artiklarna. Men jag kollade
ändå igenom videorna och de super bra och tydliga - absolut ett bra alternativ
om man behöver en bättre förklaring.
