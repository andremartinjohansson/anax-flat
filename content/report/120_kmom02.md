Kmom02
===============================

Jag hade tydligen lagt in fel länk till mitt GitHub-repo på about-sidan men detta
är såklart fixat nu.

I detta kursmoment har jag hållt det ganska enkelt som tipsat av coachen. Min stil
är för det mesta vit men svart text och blåa länkar, för att passa bra med min
flash-bild. Dock skulle jag kanske kunna lägga till lite mer färg på sidorna,
men det får bli i kommande kursmoment. Det är ett enkelt bastema. Det krävde inte
jättemycket styling men jag tycker det är ett bra grundtema som fungerar responsivt
och där är absolut inget slarv.

Jag har gjort mitt bästa för att fixa problemen i CSS filen när man kör "make test",
men många av varningarna ligger i externa moduler, och enligt övningen är det
bäst att ignorera dessa. Ett par varningar kommer från min egen kod, bland annat
använding av padding tillsammans med width och height. Dessa har jag valt att
ignorera då det funkar som det ska.

Hade gärna gjort extrauppgiften också men helt ärligt så vet jag inte riktigt
vart jag skulle börjat med den. Så tyvärr skippar jag den denna gång.

**Vad tycker du om LESS så här långt, och det sättet vi jobbar med LESS-moduler i vårt tema?**

Det är grymt! Så otroligt skönt att kunna ha en bättre ordning på koden istället
för att skriva all CSS direkt i en fil. Dessutom är det mycket trevligt att kunna
nesta regler och använda variabler. I ganska många år nu har jag bara skrivit CSS
utan någon preprocessor och jag tycker faktiskt det känns grymt bra och mycket lättare
att stila nu med LESS. Hatar att behöva gå igenom en CSS fil med 1000 rader bara
för att ändra en färg. Skönt att slippa det.

**Hur kändes det att kompilera LESS till CSS, var det något du reflekterade över?**

Det kändes lite jobbigt att behöva köra kommandot i terminalen varje gång man gjorde
en liten ändring i koden. Inte så effektivt. Men det går ganska snabbt att kompilera
och efter en stund blev det något man bara gjorde automatiskt.

**Har du varit bekant med Makefiler och make sedan tidigare, eller något liknande byggverktyg? Vad tycker du om make så här långt?**

Nej, detta är första gången jag varit i kontakt med make och makefiler. Dock har
jag sett något liknande när jag jobbat med ramverket Laravel, där man kan köra
ett kommando för att skapa nya filer från en mall.

Men jag tycker om make. Det gör vissa uppgifter mycket lättare, som när vi
ska kompilera LESS till CSS. Man sparar mycket tid på att använda det och
det känns viktigt när man jobbar inom detta område.

**Fann du nytta i de videor som var kopplade till detta kursmoment?**

Ja, bland annat när jag körde fast i övningen så tog jag mig till videoserien
som gav mig en bättre förklaring. Tycker det är super bra att det finns och
det uppskattas verkligen de gångerna man kör fast.
