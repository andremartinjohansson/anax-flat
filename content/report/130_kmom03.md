Kmom03
===============================

**Hur känns det att vara styrd till ett vertikalt grid, hämmande eller stödjande?**

Till början såg jag det lite som hämmande, men nu tycker jag det är absolut stödjande.
Utan det kändes det som att det inte fanns någon struktur. Allting blev mycket
bättre, snyggare och tydligare med ett vertikalt grid, tycker jag. Det är dessutom
lättare att jobba med layouten när sidan är uppdelad i kolumner. Speciellt när
det är direkt responsivt. Man får helt enkelt en bättre kontroll över layouten.

Skilladen mellan kmom02 och kmom03 blev stor. Och jag måste säga att jag är
mycket nöjd med det vertikala gridet.

**Hur känns det att jobba med ett typografiskt horisontellt/baseline grid, ser du någon poäng med det?**

Jo, ser ju en viss skillnad mellan versionen utan horisontellt gird och med
gridet. Det är aldrig någonting som jag hade tänkt på själv, men jag ser
deftinitivt tanken med det. Sidan blir skönare att titta på även om skillnaden
inte är så stor. På något sätt får man en behagligare upplevelse när man
besöker webbplatsen.

Dock känner jag att jag inte är helt hundra på detta ännu. Det gick några
timmar där jag satt och finjusterade och försökte få rätt på det typografiska gridet.
Ibland kändes det som att elementen flyttade sig utan att jag hade ändrat något,
och jag fick göra om justeringar som jag redan gjort. Ja, det var säkert jag som
gjorde något fel men det var väldigt frustrerande emellanåt. Men till slut kom jag fram
till något som jag tycker är tillräckligt bra.

**Har du jobbat med liknande layouttekniker sedan tidigare?**

Nej, jag har aldrig jobbat med detta tidigare. Det är inte något jag ens hört talas
om tidigare, och har aldrig tänkt på att det finns grid på detta vis. Har alltid
kört på egen känsla då jag inte trodde det fanns något annat sätt. Så har absolut
lärt mig mycket i detta kursmoment och kommer alltid ta med mig det. Inser att
ett grid gör det mycket behagligare än om man kör på känsla, och kan även göra
det lättare att få rätt på layouten. För större webbplatser är det nästan ett måste.

**Du börjar se hur man kan jobba med LESS, kommentarer på det?**

För att vara helt ärlig, efter att ha jobbat med LESS, hur kan gå tillbaka till
att skriva ren CSS? LESS är så mycket skönare att skriva, då man kan använda mixins,
ha variabler och dela upp det i moduler. Det känns bra!

Men under just detta kursmoment tyckte jag det började kännas rörigt med alla
nya moduler vi tar in och de vi kommenterar bort. När jag skulle skriva ny LESS kod
så var jag ibland lite osäker var jag skulle skriva vad. I vilken av modulerna
koden skulle ligga. För att göra layouten med det vertikala gridet skrev jag kod
i layout.less. Men ska då kod för det typografiska gridet ligga i typography.less
eller layout.less. Till exemepl. I slutet blev det lite rörigt där för min del.

**Hur uppfattade du nivån på detta kmom? Svårt, lagom, många nya begrepp?**

Utmanande. Men det var lätt att greppa vad vi skulle göra och varför. Det svåra
var att faktiskt implementera det i vår webbplats. Det kändes som att övningarna
huvudsakligen förklarade vad gridet gjorde och det var lite fokus på tekniken
bakom hur man egentligen får till det. Själv tyckte jag det mest hjälpsamma
var den utförliga genomgången med Andreas och Kenneth. De gav mig en mycket bättre
förståelse för hur vi skulle göra själva uppgiften. Något som artiklarna inte alls
gav mig. Detta var också ett av de få kursmoment där jag verkligen kände att
jag behövde en video. Men där finns inga. Lite besviken var jag att det inte
fanns några videos när man behövde dem som mest.

Allt detta leder till att nivån på kursmomentet blir väldigt svårt. Kanske onödigt
svårt? Speciellt när det är ovanpå så mycket nytt man ska ta in. I början var det
otroligt överväldigande, och då behöver man kanske någon som går igenom delarna
i en video.

Annars var det mycket lärorikt och det var kul att se resultatet i slutet. 
