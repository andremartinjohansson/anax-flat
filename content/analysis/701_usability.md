Usability
================

Här undersöks hur användarvänliga webbplatser är baserat på de fem punkter i
Nielsens definition av användbarhet. Jag har valt de fyra webbplatser som jag
besöker mest enligt Google Chrome. Då har jag redan mycket erfarenhet som användare
och bör kunna göra en bra bedömning av hur användarvänliga de egentligen är.

Analys av varje webbplats gjordes genom att jag för varje punkt i Nielsens definition
gick igenom webbplatsen med den i tankarna. Sedan skrev jag ner vad jag kom fram till
och även generella erfarenheter sedan tidigare.

###1 Youtube

Youtube är en stor, populär webbplats där man kan hitta alla sorters filmklipp som
trailers, musikvideor, vloggar, let's plays och mycket annat.

[FIGURE src="image/YouTube.png" class="center"]

####Learnability **4/5**

Med hjälp av en alltid närvarande sökruta i toppen tillsammans med sektioner med
rekommenderade och relaterade videor är det ganska enkelt att förstå hur man kan röra sig runt webbplatsen och hitta videor. Själva videospelaren känns också enkel med bara de nödvändigaste inställningarna synliga direkt. Dock har de många gånger under åren ändrat dessa kontroller och inställningar och för mig personligen har jag aldrig haft 100% koll på vad exakt man kan ändra i videospelaren.

####Efficiency **4/5**

Det har varit en del diskussion om detta den senaste tiden, då många menar på att
man ofta snabbt hittar videor med många views, men att det samtidigt då blir mycket
svårare att hitta klipp med få views. Och jag vet från personlig erfarenhet att
det är svårt att upptäcka något nytt på Youtube. Men å andra sidan så är det otroligt
enkelt att hitta nya videor från kanaler man prenumererar på redan, och ofta är
högerpanelen med relaterade videor bra på att leda besökaren vidare på webbplatsen.
Det är även där jag oftast hittar de lite mer okända klippen.

####Memorability **4/5**

Youtube är någonting de bygger på och ändrar hela tiden. Oftast är det mycket små
ändringar i front-end om gäller men i vissa fall under åren har det skett förändringar
som krävt viss anpassning från mig. Men hur webbplatsen och videospelaren fungerar
generellt förändrar sig inte så mycket att man får några större problem.

####Errors **4/5**

Det finns inte mycket man kan göra fel men en sak som kommer till tanke är när man vill klicka på en video i listan av relaterade videor, och man klickar fel. Ofta
om man då försöker gå tillbaka och hitta klippet man egentligen ville klicka på,
så finns det inte kvar. Ofta läser man kanske bara en del av titlen också, eller
tittar bara på thumbnailen, så det blir svårt att söka efter videon också. Och om
det är en av de lite mer okända klippen på webbplatsen så blir det i stort sätt
omjöjligt att hitta det igen.

####Satisfaction **3/5**

Youtube är för det mesta enkel och kul att använda. Men det finns såklart ett par
saker som gör en irriterad ibland. Bland annat har jag ett stort hat för autoplay
funktionen som automatiskt spelar nästa video efter x sekunder. Det finns möjlighet
att stänga av denna men på grund av att jag raderar mina cookies och cache varje
gång jag startar om datorn så är den där autoplay funktionen påslagen igen nästa
dag.

Reklamklippen verkar också buggade för mig ibland, med att när reklamen spelas
så visas bara en svart bild. Ljudet hörs från reklamen men ingen bild, och när
den är över så laddas en ny reklam med bild som man också måste sitta igenom.
Det kan såklart vara ett problem från min sida också men det är irriterade ändå.

En sista sak jag skulle vilja påpeka är att ibland när man trycker på bakåt knappen
i webbläsaren så kommer jag inte till min föregående sida (speciellt om den föregående sidan *inte* är ett videoklipp). Utan Youtube vill gärna hoppa tillbaks
två steg, eller till den senaste videon jag var på.

Men trots dessa problem känner jag mig oftast nöjd med min upplevelse med sidan.

####Totalt **19/25**

Webbplatsen är i överlag mycket användarvänlig men det finns en del förbättringspotential i alla punkter. Det flesta problem kommer från att det
är en så massiv webbplats med mycket trafik och många användare att ta hänsyn till.
Med det i tanke så tror jag att det kommer vara svårt för Youtube att någonsin
bli "perfekt" inom detta område.

###2 Twitter

Twitter är som en blog där man kan göra uppdateringar på max 140 tecken styck samt
följa andra personer och ta del av deras uppdateringar.

[FIGURE src="image/Twitter.png" class="center"]

####Learnability **5/5**

För mig känns det ganska straight-forward. Man har sitt feed och man har en stor
"Tweet" knapp om man vill tweeta något. Du har även alltid en panel med en lista
"Who to follow" till höger om ditt feed, vilket gör det super lätt att följa andra.
Vet att många säger att de inte förstår Twitter, men egentligen tycker jag det är
väldigt lätt att sätta sig in i och förstå designen.

####Efficiency **4/5**

När man väl satt sig in i designen och vart allting finns så är det mycket lätt
att göra nästan vad som helst på Twitter. Dock kan det vara lite rörigt i ens
feed då det ibland visar vad du missade när du inte var inloggad, och sedan visar
det samma grejer igen i det "normala" feedet. Det kan bli lätt att tappa bort sig,
och även om det är bra att den ser till att man inte missar något, så är det
tråkigt att se samma sak flera gånger.

Svårt att få rätt på det där.

####Memorability **4/5**

Som sagt, hur webbplatsen fungerar är enkelt. Det sker sällan några större ändringar
som ändrar något i hur grunderna fungerar. Men twitter är ju stort och utvecklas
hela tiden. Precis som med Youtube så kommer nya funktioner ibland som kan kräva
viss anpassning.

####Errors **4/5**

Det kan hända att man skriver något fel i sitt Tweet kanske, och då finns inget
sätt att redigera det och fixa felet. Det enda man kan göra är att ta bort och
göra om.

Annars finns väl inte så mycket och säga här.

####Satisfaction **5/5**

Twitter är otroligt bra på vad det gör. Det är super lätt och kul att connecta med
personer över hela världen. Att marknadsföra sig själv, dela minnen, hitta intressanta personer, se vad folk pratar om i världen och mycket mer. Twitter gör
aldrig något jag inte förväntar mig av det.

####Twitter **22/25**

Twitter göra många saker bättre än andra sociala medier. Designen känns lätt och
enkel att använda - och det känns bara så naturligt. Några små grejer kan förbättras
men inte mycket. Twitter är helt enkelt en vänlig och välfungerande tjänst.

###3 dbwebb

dbwebb är en community där man kan lära sig och andra databaser, webbprogrammering
och webbutveckling.

[FIGURE src="image/dbwebb.png" class="center"]

####Learnability **4/5**

Det är enkelt att förstå upplägget och hur man kommer runt på webbplatsen. Den lätta
navbaren gör det enkelt att komma vidare, men det är kanske inte helt uppenbart
vad ikonerna uppe till höger gör.

####Efficiency **3/5**

Jag kan uppleva det som... Rörigt? Svårt att röra sig runt mellan uppgifter, artiklar etc. Vad jag tänker på då är huvudsakligen att uppgifter och artiklar som tillhör
kursmoment verkar ligga på ett helt annat ställe - och de länkar inte tillbaka
till kursmomentet som jag kom från. Det händer nämligen att jag klickar på en uppgift
och sen vill jag gå tillbaks till kursmomentet igen men i ett nytt fönster. Detta
går inte eftersom det inte finns en direkt länk. Det blir nästan som återvändsgränder, och känns som att uppgifterna och artiklarna inte har något
riktigt samband med kursmomenten.

####Memorability **4/5**

Själva upplägget är inte svårt att förstå så det bör inte vara några problem att
hitta runt igen. Dock vet jag från personlig erfarenhet att det inte alltid är
lätt att hitta tillbaka till specifika artiklar eller övningar.

####Errors **3/5**

Finns inte så mycket att säga mer än de navigeringsproblem som nämns ovan. Om
användaren öppnar en artikel i nytt fönster och stänger ner fönstret med kursmometet,
blir det jobbigt att hitta tillbaka till kursmomentet igen på grund av att de inte
är sammankopplade. Annars finns det inte många fel man kan göra.

####Satisfaction **3/5**

Det är en mycket trevlig och fin webbplats men navigeringsproblemen har ofta varit
en irriterande grej för mig och drar därför ner betyget.

####Totalt **16/25**

Webbplatsen gör många saker bra, men navigeringsproblemen har en ganska stor
negativ påverkan på hela upplevelsen av webbplatsen. Man ska inte behöva sitta och
bli irriterad på webbplatsen när man försöker lösa sina uppgifter. Men annars är
det en lätt och snabb webbplats som absolut gör sitt jobb på ett bra sätt.

###4 Netflix

Netflix är en service där man kan streama serier och filmer direkt online.

[FIGURE src="image/Netflix.png" class="center"]

####Learnability **4/5**

Med hundratals serier och filmer direkt på förstasidan uppdelade i kategorier,
bör det inte vara någon svårighet alls för en första användare att komma vidare.
Dock kan förstasidan kanske upplevas som rörig.

Videospelaren är mycket lätt att förstå och använda. Inte mycket mer att säga om
den.

####Efficiency **5/5**

Det är lätt att hitta om man söker någon speciell film eller
kategori. Förstasidan visar vad som är populärt, vad du kanske tycker om och
andra kategorier som gör det lätt att bläddra. Sökfunktionen är också till stor hjälp
då den matchar på bland annat titlar, kategorier och relaterade.

Videospelaren är super bra och kräver inte mycket bandbredd när man streamar,
dessutom kommer den ihåg och sparar vart du slutade sist vilket är ett stort plus!

####Memorability **4/5**

Om Netflix bestämmer sig för att ta bort vissa titlar som funnits innan, kan det
skapa viss förvirring om man inte hittar denna titel när man kommer tillbaka.
Ett par gånger har jag spenderat för mycket tid på att leta efter en film eller
serie som inte finns längre. Speciellt om den filmen eller serien brukade ligga
under en speciell kategori på förstasidan. Då är det dit jag går för att leta
efter den, istället för att söka.

####Errors **4/5**

Finns inte mycket man kan göra fel som användare. Men möjligtvis om man klickar
fel och börjar en serie man egentligen inte vill börja, så finns den alltid kvar
i "continue watching", och går inte att ta bort vad jag vet. En liten irriterande
grej.

####Satisfaction **4/5**

Förutom att Netflix helt plötsligt tar bort serier som gör att jag hopplöst sitter
och letar efter dem, så är min upplevelse mycket bra. Det är super lätt och enkelt
att bara dra upp Netflix och börja kolla på något. Och det är användarvänlighet.

####Totalt **21/25**

Netflix är helt klart en av, om inte den bästa streaming servicen som finns just nu.
Och personligen tycker jag att den är den mest användarvänliga då den känns lätt
och "mjuk", jämfört med många andra. Finns några små grejer som skulle kunna
förbättras men i överlag känner jag mig nöjd.

###Sammanfattning

Såhär ser resultatet ut.

1. Twitter - 22 poäng
2. Netflix - 21 poäng
3. Youtube - 19 poäng
4. dbwebb - 17 poäng

Netflix påverkas av problem som inte helt har med designen och göra,
men ändå påverkar min upplevelse. dbwebb dras ner på grund av ett problem med stor
inverkan på användarvänligheten och Youtube har många mindre problem som förstör
min upplevelse.

Alla webbplatser verkar sikta på enkelhet, mer eller mindre. Twitter vinner med
ett poäng då den gör nästan allting precis rätt, och det är den enda av de fyra
webbplatser jag aldrig blivit irriterad på. Det är ett kanon exempel på enkelhet.

Alla analyser har jag gjort på egen hand.
